h5 Insula 42 este un apartament dintr-un imobil Art Deco bucureștean care și-a propus să găzduiască proiecte, idei și dialoguri între oamenii care creează ceva nou. Inițiată de Corina Suteu și lansată la apă chiar de Noaptea Caselor 2015, pe Insula 42 s-au scurs trei ani de inițiative tari, dintre care multe au luat vânt din pupă. În 2016 au prins avânt pe Insulă publicația culturală Scena9 și agenția de artă Unicat, dedicată artiștilor tineri din România. Tot aici s-a lucrat intens la strategia culturală a orașului București, la festivalul de film documentar FARAD, la Making Waves, festivalul filmului românesc la New York și la dezvoltarea proiectului Artă cu Bulină, care își propune să dea o nouă viață vitrinelor din clădiri cu risc de prăbușire la cutremur. Pregătim un sfârșit de an cu noi proiecte creative care își vor găsi refugiul — sperăm că nu în urma vreunui naufragiu — tot pe Insula 42.
.row.schedule__container
  .col-xs-12
    h5.schedule__title Pe Insula 42 ai ocazia să vizitezi Roșia Montană într-o călătorie la capătul Nopții Caselor. Cea mai cunoscută comună din România ți se prezintă într-o lumină caldă și umană, cu un optimism care depășește toate încercările de a fi înlocuită de un lac cu cianuri.
    h5.schedule__title După ani de acțiune, de reacțiune, de protest și de muncă, încă mai sunt unii care pretind că viitorul Roșiei stă în distrugerea ei. Așa că vă invităm să vedeți o altă față a Roșiei Montane. De la inițiative "insulare" la campanii de conștientizare sau reconstrucție, toate spun povestea unui loc și a unei comunități cu mult mai extinse decât granițele sale geografice. Un exemplu, dar și un prilej pentru proiecte de dezvoltare durabilă.
    h5.schedule__title Deschidem la ora 18:00, închidem la miez de noapte și vă așteptăm cu: Depunerea Jurământului pentru Roșia Montană / Amintiri din Roșia Montană (arată-ne pe unde ai fost și ce nostalgii ai din Roșia și împrejurimile ei pe o hartă mare cât un perete) / Proiecții video cu oamenii și locurile din Roșia Montană / Suveniruri Made in Roșia Montană.
